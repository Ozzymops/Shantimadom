Beleidsplan Stichting Shanti Madom 2024-2030

Inleiding

In dit beleidsplan probeert de St Shanti Madom haar beleidsvoornemen voor de komende jaren (2024-2030) te verwoorden. Het door de Stichting in deze periode te voeren beleid zal veelal afhankelijk zijn van het aantal bezoeken per jaar door Swami Atmachaithanya aan Europa (en dan vooral BE + NL+ DU+ Fr+ Pl.). Indien dit aantal wijzigt zal de Stichting daarop proberen te anticiperen en haar beleid gaan aanpassen.

De Stichting Shanti Madom (huis voor de vrede) is opgericht op 9 oktober 2008. Het bestuur heeft zich intensief ingezet voor de oprichting van de Stichting en kan nu beginnen met het nastreven van haar doelstelling.

Werkzaamheden

Doelstelling

De doelstelling van de Stichting volgens de statuten is:

Het ondersteunen en opzetten van projecten t.b.v. behoeftigen in het algemeen, maar vooral voor de kinderen en ouderen in India, voornamelijk, maar niet beperkt tot het district Kerala.

 De statutaire doelstelling en de feitelijke werkzaamheden van de Stichting komen overeen. De Stichting heeft op 28-04-2009 de status van ‘Algemeen Nut Beogende Instelling’ gekregen met als ingangsdatum 1 januari 2009

Het Bestuur

Het bestuur van de Stichting bestaat thans uit de Dhr. R Wolfs,  Dhr. R.F. Smeets , Dhr. T Sukesh  en Dhr PPHGM Vrencken.

Activiteiten

a) Het organiseren van lezingen over en met Swami Atmachaithanya.
b) Doelstelling is Swami minstens 2x per jaar naar Europa te halen voor lezingen etc.
c) Het publiceren van boeken (en ander geschriften) geschreven door Swami Atmachaithanya.
d) Het uitgeven van opnames (cd’s video’s) van Swami Atmachaithanya.
e) Project Limburg met onder andere de volgende activiteiten (gestart in Juli 2023) :

1) Open Podium voor cliënten en medewerkers/vrijwilligers van revalidatiepraktijk RAP in Heerlen – 2x per jaar
2) Kleinschalige muzieksessies voor cliënten RAP en anderen – muziek maken met en voor elkaar – 4 x per jaar
3) Benefietkienen t.b.v. project Limburg – 2 tot 4x per jaar
4) Muzieksessie met klankschalen en cellosuites van Bach door Quirine Viersen (sep 2023)
5) Groepsmeditatie met Albertine Richaerts – 1 x per maand
6) Workshop tekenen en schilderen in 10 delen (sep – nov 2023)
7) Hobbyworkshops, 2-wekelijks, het hele jaar door vanaf feb 2024
8) Kledingmarkt met goedkope tweedehands kleding in de Mijngang, wekelijks
9) Krantje voor cliënten van RAP i.s.m. cliëntenraad – 4 x per jaar
10) Kerstmarkt – 1x per jaar

Om bovenstaand activiteiten te kunnen organiseren zal de Stichting fondsen moeten werven.

Werving van fondsen

De stichting wordt gevormd door het bestuur en is volledig afhankelijk van hun inzet, de inzet van vrijwilligers en van giften. De giften zullen in eerste instantie moeten komen tijdens de lezingen van Swami Atmachaithanya en op langere termijn uit donaties van mensen die de werkzaamheden van de Stichting en Swami Atmachaithanya een warm hart toedragen.

Voor het project Limburg zijn nieuwe fondsen gevonden, deze donateurs hebben toegezegd het project de komende jaren te willen ondersteunen.

Tijdens de lezingen zullen er meerdere donatieboxen verdeeld staan op de betreffende locatie. Ook zal er door de vrijwilligers aan de bezoekers uitleg worden gegeven van Swami’s werkzaamheden in India.

Activiteiten die in India door Swami zijn opgestart zijn onder andere:

    het runnen van een kliniek voor de behoeftigen (voornamelijk in Chaithanya Puri)
    het uitdelen van gelden aan gepensioneerden (in alle Ashrams).
    het helpen van alleenstaande vrouwen (weduwen) (in alle Ashrams).
    ondersteuning van de schoolgaande jongeren (in alle Ashrams).
    ontwikkeling van homeopathische medicijnen(Bangalore ashram).

Swami heeft tijdens de reizen die we samen gemaakt hebben diverse wensen geuit:

De eerste wens is dat er een ashram in Europa komt, ergens waar de temperatuur in de zomer en winter voldoende hoog is om Indiase planten te laten overleven (Kurkuma, Brahmi, Tulsi). Dit zijn planten die belangrijk zijn in de Ayurvedische geneeswijze.

Tevens is het zijn wens om een eetzaal en betere accommodatie (slaapkamer met WC en douche) voor de gasten uit heel de wereld te realiseren in Shanti Madom ashram en Chaithanya Puri ashram. Dit is mede afhankelijk van vergunningen en financiering.

Beheer en besteding van de gelden

Het jaarlijks geworven vermogen zal zoveel mogelijk direct worden besteed aan de statutaire doelstelling van de Stichting.

Het bestuur en haar vrijwilligers krijgen geen enkele beloning, ook geen enkele vergoeding voor hun onkosten. Dit om de kosten zo laag mogelijk te houden.

Alle opbrengsten en kosten worden in principe verantwoord in de periode waarop ze betrekking hebben. Alle opbrengsten (schenkingen en donaties) worden als opbrengst verantwoord in het boekjaar van ontvangst.
Printversie beleidsplan klik hier 